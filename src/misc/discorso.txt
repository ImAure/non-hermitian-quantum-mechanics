Sappiamo che nella meccanica quantistica standard, eseguire una misura corrisponde all'applicazione di un operatore Hermitiano sullo stato fisico che vive nello spazio di Hilbert.

La misura causa il collasso dello stato fisico e restituisce un numero, pari a uno degli autovalori dell'operatore. 

L'hermitianità di un operatore è condizione sufficiente affinché i suoi autovalori siano reali, inoltre gli operatori hermitiani generano trasformazioni unitarie che conservano la probabilità.

Possiamo trovare una classe più ampia di operatori con autovalori reali? forse...

Introduciamo gli operatori di inversione di parità P e di inversione temporale T. P cambia il segno sia alla posizione che all'impulso, il sistema è come visto allo specchio. T invece cambia solo il segno all'impulso, il sistema appare come se si muove a ritroso.

Facciamo una carrellata di proprietà:
P è lineare, hermitiano e unitario, è un operatore di riflessione e i suoi autovalori sono ±1.

T invece è antilineare, perché se non lo fosse non si conserverebbero le parentesi di commutazione canoniche, e in particolare antiunitario. Questo vuol dire che conserva il prodotto scalare a meno di una coniugazione complessa: lascia invariato il suo modulo e quindi, anche se non conserva il prodotto scalare, conserva la probabilità.

Introduciamo quindi l'operatore PT che è semplicemente la composizione di P e T ed è di conseguenza antiunitario, come T. Essendo antiunitario i suoi autovalori sono fattori di fase che possiamo assorbire nello stato fisico in modo che PT abbia autovalore 1.

Diciamo infine che un operatore è PT-invariante se commuta con PT, ovvero se
PT A PT = A 
oppure
[PT,A] = 0
Purtroppo il fatto che un operatore commuti con PT non è sufficiente ad avere autostati simultanei perché PT non è lineare. Tuttavia se gli autostati simultanei esistono, si può dimostrare che gli autovalori di A sono reali.
    **mostrare i passaggi**

Fatta questa premessa, definiamo il concetto di simmetria PT: si dice che un sistema fisico non rompe la simmetria PT se:
- H commuta con PT
- esistono autostati simultanei di H e PT.
In questo caso le possibili misure di energia sono reali per quello che abbiamo appena detto.

Domanda:
Una sistema la cui Hamiltoniana non rompe la simmetria PT può essere descritto dal formalismo della meccanica quantistica?

Sorgono dei problemi: gli autostati non sono più ortogonali rispetto al prodotto scalare Hermitiano e l'evoluzione temporare generata da H potrebbe non essere più unitaria.

Visto che l'hamiltoniana è PT simmetrica anziché Hermitiana, proviamo a sostituire il prodotto scalare hermitiano con un prodotto scalare PT che usi la coniugazione PT al posto della coniugazione complessa, che corrisponde a:
    **formula**

Rispetto a questo prodotto scalare salviamo l'ortogonalità degli autostati ma la norma non è definita di segno: la norma degli autostati ha segno alterno. Per migliorare questo risultato introduciamo un terzo operatore lineare C definito dalle proprietà:
    **proprietà**

Si dimostra che questo operatore esiste per costruzione e ha come effetto quello di inserire un (-1) davanti agli autostati con norma PT negativa.

A questo punto possiamo definire il prodotto CPT che sostituisce la coniugazione CPT alla coniugazione PT recuperando la definitezza di segno della norma. È interessante notare che rispetto a questo prodotto interno l'evoluzione temporale è unitaria e quindi in condizioni di simmetria, che non è più solo PT ma anche CPT, non rotta abbiamo effettivamente in mano una teoria quantistica applicabile.

È altrettanto interessante notare la corrispondenza 1:1 tra il formalismo Hermitiano e il formalismo CPT come vediamo in questa tabella. Ancora più interessante è il fatto che l'operatore C può essere usato per costruire una trasformazione di similarità che manda un'Hamiltoniana CPT simmetrica in una hamiltoniana hermitiana, sottolineando la profonda interconnessione tra le due teorie.

Vediamo infine un'applicazione con l'oscillatore armonico...